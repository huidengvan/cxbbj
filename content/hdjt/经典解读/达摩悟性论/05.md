---
title: "05 《达摩悟性论》5"
draft: false
weight: 101
---

- 《达摩悟性论》主要阐述何为心的本性，以及如何证悟心的本性，是佛法中极其高深的内容。本课讲述真正的证悟是什么、证悟具有清净罪业等诸多功德等内容，并强调在未证悟时应重视闻思修且谨慎取舍因果。原文如下： 夫真见者，无所不见，亦无所见，见满十方，未曾有见。何以故？无所见故、见无见故、见非见故。凡夫所见，皆名妄想；若寂灭无见，始名真见。心境相对，见生于中；若内不起心，则外不生境。境心俱净，乃名为真见；作此解时，乃名正见。不见一切法，乃名得道；不解一切法，乃名解法。何以故？见与不见，俱不见故；解与不解，俱不解故。无见之见，乃名真见；无解之解，乃名真解。夫正见者：非直见于见，亦乃见于不见。真解者：非直解于解，亦乃解于不解。凡有所解，皆名不解；无所解者，始名正解。解与不解，俱非解也。 经云：“不舍智慧名愚痴。”以心为空，解与不解俱是真；以心为有，解与不解俱是妄。若解时，法逐人；若不解时，人逐法。若法逐于人，则非法成法；若人逐于法，则法成非法。若人逐于法，则法皆妄；若法逐于人，则法皆真。是以圣人亦不将心求法，亦不将法求心，亦不将心求心，亦不将法求法。所以心不生法，法不生心，心法两寂，故常为在定。众生心生，则佛法灭；众生心灭，则佛法生。心生则真法灭，心灭则真法生。已知一切法各各不相属，是名得道人。知心不属一切法，此人常在道场。 迷时有罪，解时无罪。何以故？罪性空故。若迷时，无罪见罪；若解时，即罪非罪。何以故？罪无处所故。经云：“诸法无性，真用莫疑，疑即成罪。”何以故？罪因疑惑而生。若作此解者，前世罪业即为消灭。 迷时，六识五阴皆是烦恼生死法；悟时，六识五阴皆是涅槃无生死法。修道之人，不外求道。何以故？知心是道。若得心时，无心可得；若得道时，无道可得。若言将心求道，得者皆名邪见。迷时，有佛有法；悟时，无佛无法。何以故？悟即是佛法。

{{< subsrt srt-file="05 《达摩悟性论》5.srt" video-url="https://d2e6j3zdpz3g2k.cloudfront.net/fhfy/sd/va/2020/L20009_DaMoWuXingLun5.mp4" >}}
