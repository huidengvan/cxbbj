---
title: "《六祖坛经》释义3 智慧品3"
draft: false
weight: 3
---

- 《六祖坛经》主要记录了六祖惠能大师的开示，清楚地宣讲了心的本性。本课继续讲解经中最核心的部分——《智慧品》，这一品重在阐述见解。原文如下： 善知识！我此法门，从中出八万四千智慧。何以故？为世有八万四千尘劳，若无尘劳，般若常在，不离自性。 悟此法者，即是无念，无忆，无著，莫起诳妄，即自是真如性。用智慧观照，于一切法不取不舍，即见性成佛道。 善知识！若欲入甚深法界，入般若三昧者，直修般若波罗蜜行。但持《金刚般若波罗蜜经》一卷，即得见性，入般若三昧。当知此人功德无量，经中分明赞叹，不能具说。 此是最上乘法，为大智上根人说。小根智人若闻法，心不生信。何以故？譬如大龙，若下大雨，雨于阎浮提，如漂草叶；若下大雨，雨于大海，不增不减。若大乘者闻说《金刚经》，心开悟解。故知本性自有般若之智，自用智慧观照，不假文字。 譬如其雨水，不从天有，元是龙王于江海中，将身引此水，令一切众生，一切草木，一切有情无情，悉皆蒙润。诸水众流却入大海，海纳众水，合为一体。众生本性般若之智，亦复如是。 小根之人，闻说此顿教，犹如草木根性自小者，若被大雨一沃，悉皆自倒，不能增长。小根之人，亦复如是，有般若之智，与大智之人亦无差别，因何闻法即不悟？缘邪见障重，烦恼根深。犹如大云覆盖于日，不得风吹，日无能现。

{{< subsrt srt-file="《六祖坛经》释义3 智慧品3.srt" video-url="https://d2e6j3zdpz3g2k.cloudfront.net/fhfy/sd/va/2019/L19026_LiuZuTanJingShiYi3ZhiHuiPin3.mp4" >}}
