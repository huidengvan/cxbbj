---
title: "《达摩破相论》7"
draft: false
weight: 101
---

- 《达摩破相论》通过问答的方式，诠释了以“观心”这一捷径修法，能够破除一切颠倒分别念，从而证悟心的本性、解脱成佛。本课从胜义层面讲解有为法中顶礼、修建温室供养僧众所代表的真正意义，同时强调不要执著世俗功德，要走中道，注重证悟心的本性。原文如下： 又礼拜者：当如法也；必须理体内明，事随权变，理有行藏，会如是义，乃名依法。夫礼者，敬也；拜者，伏也；所谓恭敬真性，屈伏无明，名为礼拜；若能恶情永灭，善念恒存，虽不现相，名为礼拜；其相即法相也。世尊欲令世俗表谦下心，亦为礼拜；故须屈伏外身，示内恭敬。觉外明内，性相相应。若复不行理法，唯执外求；内则放纵贪痴，常为恶业；外即空劳身相，诈现威仪；无惭于圣，徒诳於凡，不免轮回，岂成功德？” 问：“如温室经说：‘洗浴众僧，获福无量。’此则凭于事法，功德始成，若为观心，可相应乎？” 答：“洗浴众僧者，非世间有为事也。世尊尝为诸弟子说温室经，欲令受持洗浴之法；故假世事，比喻真宗。隐说七事供养功德，其七事云何？一者净水、二者烧火、三者澡豆、四者杨枝、五者净灰、六者酥膏、七者内衣。以此七事喻于七法，一切众生由此七法，沐浴庄严，能除毒心、无明、垢秽。其七法者：一者谓净戒洗荡愆非，犹如净水濯诸尘垢。二者智慧观察内外，犹如燃火能温净水。三者分别简弃诸恶，犹如澡豆能净垢腻。四者真实断诸妄想，犹如杨枝能净口气。五者正信决定无疑，犹如净灰摩身障风。六者谓柔和、忍辱、甘受、犹如酥膏通润皮肤。七者谓惭愧悔诸恶业，犹如内衣遮丑形体。如上七法，是经中秘密之义。皆是为诸大乘利根者说，非为少智下劣凡夫，所以今人无能解悟。其温室者，即身是也。所以燃智慧火，温净戒汤，沐浴身中真如佛性，受持七法，以自庄严。当日比丘，聪明上智，皆悟圣意，如说修行，功德成就，俱登圣果。今时众生，莫测其事，将世间水洗质碍身，自谓依经，岂非误也？且真如佛性，非是凡形；烦恼尘垢，本来无相；岂可将质碍水，洗无为身？事不相应，云何悟道？若欲身得净者，当观此身，本因贪欲，不净所生；臭秽骈填，内外充满。若洗此身求于净者，犹如洗堑，堑尽方净。以此验之，明知洗外，非佛说也。”

{{< subsrt srt-file="《达摩破相论》7.srt" video-url="https://d2e6j3zdpz3g2k.cloudfront.net/fhfy/sd/va/2021/L21023_DaMoPoXiangLun7.mp4" >}}
